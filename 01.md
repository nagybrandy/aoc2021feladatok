# Szonáris szimatolás

Épp a tengeren hánykolódtál egy hajón és a magad dolgával törődtél, mikor felharsan a fedélzeti riadó! Rohansz is, hogy megnézd, tudsz-e valakinek segíteni. Úgy tűnik, hogy az egyik manó megbotlott és a szán kulcsát beejtette az óceánba.

Mielőtt észbe kapsz, már egy tengeralattjáróban is találod magad, amit a manók pontosan az ilyen szituációkra tartanak készenlétben. Karácsonyi égősor borítja (mert mi más is borítaná) és van rajta egy kísérleti antenna, ami elméletileg alkalmas arra, hogy megtaláld vele a kulcsot, ha eléggé felerősíted az antenna jelét; egy kis mérő is mutatja az antenna jelerősségét, az egységeket pedig csillagok jelölik 0-tól 50-ig.

Az ösztöneid azt súgják, hogy ahhoz, hogy megmentsd a karáncsonyt, mind az 50 csillagot össze kell gyűjtened december 25-éig.

A rejtvények megfejtésével gyűjthetsz csillatokat. Az adventi naptár minden napján két rejtvényt kapsz; a második rejtvényhez akkor férsz hozzá, ha az elsőt már megoldottad. Minden rejtvény megoldása egy csillaghoz segít hozzá. Sok szerencsét! 
Ahogy a tengeralattjáró az óceán felszíne alá merül, automatikusan feltérképezi a szonárral az óceánfenéket a környéken. Egy kis kijelzőn jelenik meg a szonár eredménye (ez a rejtvény inputja): minden sor az óceán fenekének mélységét mutatja a tengeralattjárótól távolodva.

```
Például, tegyük fel, hogy a következőt olvasod a kijelzőn:
199
200
208
210
200
207
240
269
260
263
```

Ez azt mutatja, hogy a tengeralattjárótól távolodva a szonár szerint a mélység 199, 200, 208, 210 stb.

Először azt kellene kitaláni, hogy a mélység milyen gyorsan mélyül, csak hogy tudd, mivel állsz szemben -- ki tudja, lehet, hogy a kulcsokat egy áramlat mélyebbre vitte, vagy felkapta és elvitte egy hal vagy mit tudom én.

Ehhez számold meg, hogy hányszor emelkedik a mélység az előző méréshez képest! (Az első mérés előtt nincs előző mérés.) A fenti példában ez a következőképpen nézne ki:

```
199 (nincs előző mérés)
200 (nőtt)
208 (nőtt)
210 (nőtt)
200 (csökkent)
207 (nőtt)
240 (nőtt)
269 (nőtt)
260 (csökkent)
263 (nőtt)
```

Itt 7 mérés lenne, ami nagyobb mint az előző mérés.

**Hány mérés van, ami nagyobb, mint az előző?**

## Második rész

Minden egyes mérést számba venni korántsem volt olyan jó ötlet, mint amilyennek először tűnt. Egyszerűen csak túl nagy a zaj a mért adatokban.

Ehelyett vegyük inkább az egymást követő hármasokat. Például az előző példában:

```
199  A      
200  A B    
208  A B C  
210    B C D
200  E   C D
207  E F   D
240  E F G  
269    F G H
260      G H
263        H
```

Kezdjük először azzal, hogy összehasonlítjuk az első és második "hármasmérést". Az első első hármas adatait A-val jelöltük (199, 200, 208), az ő összegük 199+200"208=607. A második hármas méréseit B-vel jelölik, ezek összege 618. A második hármas méréseinek összege nagyobb, mint az első hármas méréseinek az összege, tehát az első összehasonlítás növekedés mutatott.

Most az lesz a feladatod, hogy megszámold, hogy hány hármasmérés mutat növekedést. Tehát hasonlítsd össze A-t B-vel, aztán B-t C-vel, majd C-t D-vel és így tovább. Akkor hagyd abba, amikor már nem lehet több hármasmérést formálni a rendelkezésre álló mérésekből.

A fenti példában a hármasmérések összegei a következőképpen alakulnak:

```
A: 607 (Nincs előző összeg)
B: 618 (nőtt)
C: 618 (nem változott)
D: 617 (csökkent)
E: 647 (nőtt)
F: 716 (nőtt)
G: 769 (nőtt)
H: 792 (nőtt)
```

Ebben a példában 5 összeg van, ami nagyobb mint az előző összeg.

**Az adatokban a hármasmérések összegével számolva hány hármasmérés mutat növekedést?**
