# Bináris diagnosztika
A tengeralattjáró újabban különös csikorgó hangot ad, így biztos, ami biztos, futtatsz rajta egy diagnosztikát.

A diagnosztika (a rejtvény inputja) bináris számok egy listája, ami ha jól van dekódolva, rengeteg mindent elárul a tengeralattjáró állapotáról.
Az első paraméter, amit megvizsgálunk, a fogyasztás.

Ehhez a diagnosztika bináris számaiból két új bináris számot kell létrehoznod; az ún. gamma és epszilon mértékeket. A fogyasztásra e két mérték szorzatából lehet következtetni.

A gamma mérték minden bitje meghatározható a pozíciók leggyakoribb bitjeivel. Például vegyük a következő diagnosztikát:
```
00100
11110
10110
10111
10101
01111
00111
11100
10000
11001
00010
01010
```

Ha itt minden szám első bitjét nézzük, öt 0 szerepel és hét 1-es. Mivel a leggyakoribb bit az 1-es, a gamma mérték első bitje 1 lesz.
A leggyakoribb második bit a diagnosztikában a 0, tehát a gamma mérték második bitje 0 lesz. 
A leggyakoribb értékek a harmadik, negyedik és ötödik helyen rendre az 1, 1 és 0 értékek, tehát a gamma mérték utolsó három bitje 110 lesz.

Tehát a gamma mérték 10110 a kettes számrendszerben, ez igazából a 22 a tízes számrendszerben.

Az epszilon érték hasonló módon számolható; a leggyakoribb bit helyett a legkevésbé gyakori bitet kell nézni. Tehát az epszilon mérték 01001 lesz, vagy 9 a tízes számrendszerben. A gamma mértéket (22) és az epszilon mértéket (9) összeszorozva adódik a fogyasztás, ami 198. 

Használjuk a bináris számokat a diagnosztikában arra, hogy kiszámoljuk a gamma mértéket és az epszilon mértéket, majd szorozzuk össze a kettőt. **Mennyi a tengeralattjáró fogyasztása?** (A megoldást tízes, nem pedig kettes számrendszerben kell megadni!) 

## Második rész

Második rész
------------

A következő lépés az, hogy ellenőrizd a létfenntartó rendszer hatékonyságát, ami az oxigéngenerátor a széndioxidtisztító hatékonyságainak szorzataként áll elő.

Az oxigéngenerátor hatékonysága és a széndioxidtisztító hatékonysága is megtalálható a diagnosztikában -- a trükk abban rejlik, hogy hogyan bogarásszuk ki őket. Mindkét érték szűrések egymásutánjaként áll majd elő, ami addig tart, míg végül csak egyetlen érték marad. Mielőtt azonban nekiállnánk megkeresni a bármelyik értéket, kezdjük a teljes diagnosztikával, de nézzük csak az első bitjét ezeknek a bináris számoknak.

- Csak azokat a számokat tartsuk meg a listából, amik megfeleltek az adott bitekre vonatkozó feltételnek. 
Dobd ki azon számokat, amik nem felelnek meg a bitekre vonatkozó feltételnek. 
- Ha már csak egy szám marad, megállhatsz. Ez az érték, amit keresel. 
- Egyébként folytasd a folyamatot a következő jobbra eső bittel. 

A bitre vonatkozó feltétel attól függ, hogy milyen típusú értéket keresel:

- Az oxigéngenerátor hatékonyságához a leggyakoribb értéket (0 vagy 1) kell meghatározni az aktuális bit pozícióján, és csak az ezen a pozíción ilyen értékű bittel rendelkező számokat tartsd meg. Ha a 0 és az 1 ugyanolyan gyakori, akkor azon értékeket tartsd meg, amiknél 1 van ezen a pozíción.

- A széndioxid-tisztító hatékonyságához a legkevésbé gyakori értéket (0 vagy 1) kell meghatározni az adott pozíción, és csak az ezen a pozíción ilyen értékű bittel rendelkező számokat tartsd meg. Ha a 0 és az 1 ugyanolyan gyakori, akkor azon értékeket tartsd meg, amiknél 0 van ezen a pozíción.
Például, hogy meghatározzuk az oxigéngenerátor hatékonyságát a fenti példában, a következőt kell tennünk:

- Kezdjük mind a 12 számmal és vegyük először csak az első bitjét mindegyik számnak. Több 1-es bit (7) van, mint 0-ás bit (5), tehát tartsuk meg csak azt a 7 db számot, aminél 1-es van az első pozíción: 11110, 10110, 10111, 10101, 11100, 10000 és 11001.
- Folytassuk a második bittel a hátralévő 7 szám esetében: Több 0 van (4) ezen a helyen, mint 1-es (3), tehát tartsuk meg csak azt a 4 számot, aminél 0 van a második pozíción: 10110, 10111, 10101 és 10000.
- A harmadik pozíción a négyből három számnál van 1-es, tehát tartsuk meg ezt a hármat: 10110, 10111 és 10101.
- A negyedik pozíción a háromból két számnál van 11-es, tehát tartsuk meg e kettőt: 10110 és 10111.
- Az ötödik pozíción ugyanannyinál van 0 és 1-es  bit (1-1 db). Tehát, hogy megtaláljuk az oxigéngenerátor hatékonyságát, tartsuk meg az 1-es bittel rendelkezőt: 10111. 
- Mivel csak egy szám maradt, megállhatunk; az oxigéngenerátor hatékonysága 10111, azaz 23 tízes számrendszerben felírva.
A széndioxid-tisztító hatékonyságának meghatározásához a következőt kell tennünk:

- Kezdjük megint az összes 12 db számmal, és vegyük mindegyiknél az első bitet. Kevesebb 0-ás bit van (5), mint 1-es bit (7), tehát tartsuk meg csak azokat, amiknél 0 szerepel az első pozíción: 00100, 01111, 00111, 00010 és 01010.
- Aztán vegyük a második bitet a hátralévő 5 számnál: 1-es bitből kevesebb van (2), mint 0-ból (3), tehát tartsuk meg csak ezt a 2 számot 1-essel a második pozíción: 01111 és 01010.
- A harmadik pozíción ugyanannyi 0 és 0 van, 1-1 db mindkettőnél. Tehát, hogy megtaláljuk a széndioxid-tisztító hatékonyságát, tartsuk meg az ezen a pozíción 0-t tartalmazó számot: 01010.
- mivel csak egyetlen szám maradt, megállhatunk. A széndioxid-tísztító hatékonysága 01010, vagyis 10 a tízes számrendszerben felírva.

Végül, hogy megadjuk a létfenntartó-rendszer hatékonyságát, szorozzuk össze az oxigéngenerátor hatékonyságának értékét (23) a széndioxid-tisztító hatékonyságának értékével (10), hogy megkapjuk a 230-at.

A diagnosztikában szereplő bináris számok felhasználásával add meg az oxigéngenerátor és a széndioxid-tisztító hatékonyságát, majd szorozd őket össze. **Mennyi a tengeralattjáró létfenntartó-rendszerének hatékonyságának értéke?** (A megoldást tízes számrendszerben kell megadni, nem binárisban!)
